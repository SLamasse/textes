
fol002r |
Ce livre à lonneur de la glorieuse et sacree trinite est divise en troys
parties, dont la premiere traite des nombres en tant que on les peult nombrer adiouster, soustraire, multiplier et partir. Et aussi de leurs proportions, progressions et aultres proprietez. La seconde partie traite des racines des nombres. Et la tierce est le livre des premiers ou de la rigle des
premiers . La premiere partie contient plusieurs chapitres lesquelz apparent par le proces et continuation dicelle dont le premier si est.



Numeration

Nombrer si est le nombre en lentendement conceu par figures communes artificielement representer ou de paroles perceptiblement Representer
exprimer. //
¶Pour savoir nombrer et user de ceste science, il convient savoir quelz
sont dix figures en cest art par lequelles on peult escripre et figurer tout
nombre qui sont telles : .0., .9., .8., .7., .6., .5., .4., .3., .2., .1. Dont la premiere
devers la partie dextre vault ou signifie ung, la seconde dapres en tyrant
à senestre vault deux, la tierce troys, laultre quatre. Et ainsi continuant
jusques à la dixieme, qui de soy ne vault ou signifie rien, mais elle occupant
ung ordre fait valoir celles qui sont apres elle. Et pour ce est appellee chiffre
ou nulle ou figure de nulle valeur. Et note que en cest art, les figures qui
sont à la part dextre sont dictes et pevent estre convenablement appellees
primes et les aultres prochaines en tyrant à senestre sont dictes secondes et
les aultres prochaines enssuivant sont tierces et les aultres quartes et ainsi
continuant sans fin.
¶Item plus est de savoir que une chascune de ces dix figures estant
prime, cestassavoir estant ou premier ordre vault une foiz sa valeur. Et
elle estant seconde, vault dix foiz sa valeur et si elle est tierce, elle reprefol002v sente cent foiz sa valeur | et si quarte, mille foiz. Si quinte, dix mille foiz et
si sixieme, cent mille foiz et ainsi en augmentant tousiors par proporcion
decuple.
¶Et pour plus facilement nombrer ung grant nombre, lon peult diviser
les figures de six en six, en commancant tousiours à dextre et sus la premiere figure dune chascune sixieme, la premiere exceptee lon peult mettre
ung petit point. Et doit on savoir que toutes les figures, depuis le premier
point jusques au second, se tant en y a sont tous millions et du second au
tiers sont millions de millions et du tiers au quart sont millions de millions
de millions et ainsi des aultres pointz, en proferant ce vocable million autant de foiz comme il y aura de pointz. Ou lon peult mettre .1. ou lieu du
premier point et .2. ou lieu du second et .3. ou lieu du tiers et 4. ou lieu du
quart qui auront semblable signification. Le tiers point tryllion, le quart
quadrillon, le cinquieme quyllion, le sixiesme sixlion, le septieme septyllion, le huytieme octylion, le neufiesme nonyllion et ainsi des aultres se
plus oultre on vouloit proceder.
¶Item, lon doit savoir que ung million vault mille milliers de unitez et
ung byllion vault mille milliers de millions et tryllion vault mille milliers
de byllions et ung quadrillion vault millie millier de tryllion et ainsi des
aultres. Et de ce en est pose ung. Exemple nombre divise et punctoye ainsi
que devant est dit. tout le quel nombre monte .745324. tryllions, .804300.
byllions, .700023. millions, 654321.
¶Exemple .745324̇80430000̇700023̇654321.

0.1.2

Addition.

Adiouster si est deux ou plusieurs nombres joindre en ung, qui tout
seul soit egal aux nombres adioustez.
¶Pour la quelle chose | entendre il convient savoir que en addition se fol003r
treuvent deux manieres de nombre. cestassavoir nombre simple et nombre
compose.
¶Nombre simple est cellui qui se peult escripre ou poser par lune des
dix figures devant dictes comme . 6 .7. ou .0. et caetera. Nombre compose
est cellui qui par deux ou plusieurs figures se peult demonstrer comme .
10 .12. ou .100 .164. et caetera.
¶Pour adiouster, il convient premierement poser les nombres que lon
veult adiouster lung soubz laultre et en telle maniere que les primes soient
à lendroit de sa semblable. Et puis assembler primes avecques primes,
secondes avec secondes et ainsi des autres. Toutesfois en adioustant les
secondes, les tierces, quartes et aultres on les consideres et nombre lon
comme si elles estoient primes.
¶Et si par laddition de quelzconques figures soient primes, secondes
ou aultres, il en vient nombre simple on le doit mettre en dessoubz et à
lendroit des figures ou nombre adioustez.
¶Sil en vient nombre compose, lon doit poser la figure prime dicellui
nombre et garder laultre ou les aultres pour les adiouster avec les figures
ou nombres prochains ensuyvans. Se aulcuns en y a et, si non, le mettre
en maniere que ce soit le derenier ordre ou la derreniere figure du nombre
total.

4
¶ [ – 1 – ] Exemple. 1 Pour plus grant declaration des choses devant
dictes sont adioustez cy troys nombres, comme appert en la marge, en laquelle addition est demonstre tout le stille et la maniere de adjouster. Et,
pour tant, qui assemble toutes les primes de ces troys nombres qui sont .0
.0 .0. il treuve .0. qui est posee au dessoubz des primes. Item qui adiouste
les secondes, qui sont .3 .3 .2., il treuve .8. qui est mys au dessoubz et à
lendroit des secondes. Item qui adiouste les tierces, qui sont .8 .7 .5., il a
fol003v .20. dont .0. est mise au | dessoubz et .2. se gardent pour adiouster avec les
quartes qui sont .0 .0 .0. avec .2. montent .2. qui sont posez au dessoubz.
Item les quintes adioustees ensemble, montent 16. dont .6. est mys au dessoubz et .1. Apres pointant quil ny a plus rien à adiouster et ainsi montent
tous ces troys nombres. Adioustez la somme de .162080. ainsi quil appert
en lexemple. Encores pour mieulx entendre addition sont cy apres posez
plusieurs aultres exemple :
Soustraction.

Soustraire est lever, ou oster, ung nombre mineur dung aultre maieur,
pour savoir de combien le mineur est surmonte du maieur. Et pour congnoistre
de deux ou plusieurs nombres lequel est le plus grant, convient adviser,
sil y a plus de figures en lung que en lautre, car cellui ou quel y a plusieurs cellui est le maieur. Et sil advient quil y ayt autant de figures en
lung que en laultre. Lon doit adonc regarder, si lune des derrenieres est de
plus grant valeur que laultre, car adonc cellui nombre sera plus grant. Et
si les derreniers sont egales lon doit juger des penultimes ou des devant
penultimes se besoing est en continuant jusques aux primes.
¶Et doit on savoir que en soustraction ne sont requiz que deux nombres,
cestassavoir le nombre que lon veult soustraire et le nombre duquel on le
veult soustraire. Lesquelz deux nombres se doivent escripre et poser lun,
fol004r soubz laultre et mesmement le mineur soubz le maieur | et chascune fi-



